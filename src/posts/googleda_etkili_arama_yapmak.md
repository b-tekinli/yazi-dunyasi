Google’da Etkili Arama Yapmak
=============================

### OSINT

![text](https://cdn-images-1.medium.com/max/800/0*1jGPK7Fc2nA47Gbz)

Google’da arama yaptığımızda karşımıza binlerce sayfa çıkıyor. Google’ın algoritmasına göre aradığımız kelimeler önce hangi dilde olduğuna bakılıp eş değer kelimeleri seçerek belli bir sıraya göre önümüze çıkıyor. Peki doğru arama yapıyor muyuz? Aradığımız sayfaları Google’ın algoritmasına göre nasıl sıralayabiliriz? Eğer bu teknikleri ve filtrelemeleri bilirseniz istediğiniz sonuçlara çok hızlı ve sağlıklı bir şekilde ulaşabilirsiniz.

### **1\. Basitçe aramak.**

2 kelime seçip aratırsak önümüze çok hızlı bir şekilde sonuç çıkacaktır fakat eğer sonuç yetersizse konu ile ilgili birkaç kelime daha ekleyerek search yapabiliriz.  
Mesela **“Norveç’in başkenti neresidir?”** yazmak yerine aşağıdaki gibi 2 kelime ile sonuca ulaşmak mümkün.

![text](https://cdn-images-1.medium.com/max/800/1*j3HiFX-aE6JB_Qfl-4PO_g.png)

### 2\. Kelime sırasına dikkat etmek.

Kitap alıntısı ya da ünlü bir söz aratacağımız sırada keyword sırasına dikkat etmemiz gerekiyor.  
Mesela **“kalpler için cehennemdir”** diye aratmak yerine **“dünya hassas kalpler için cehennemdir”** şeklinde aratmalıyız. Evet diğer aramayı da kullansak bu arama şekli ile aynı sayfalara ulaşırız ama bu yöntemle Google arama metotlarını daha etkili şekilde kullanmış oluruz.

### **3\. İmla kuralları ve gereksiz kelimeleri eleyin.**

Arama yaparken özel karakterler, büyük küçük harf yazımı, noktalama işaretleri ve heceleme gibi konulara dikkat etmeye gerek yok.

![text](https://cdn-images-1.medium.com/max/800/1*ByuE7v6vqRS1H6wIQp3uTg.png)

### 4\. Dosya uzantılarına göre arama yapmak.

İstediğimiz dosya formatında sonuçlar almak mümkün. Yapmamız gereken yalnızca “ **filetype:** “ ifadesini kullanmak.

![text](https://cdn-images-1.medium.com/max/800/1*gAMMl6oGJtTihWfvZFU5jQ.jpeg)

### 5\. Bazı kelimelerini hatırlayamadığımız cümleleri aramak.

Aratmak istediğimiz cümlenin hatırlamadığımız ya da bilmediğimiz kelimelerinin yerine **_“ \* “_** bu ifadeyi koyarak aratırsak istediğimiz sonuçları elde edebiliriz.

![text](https://cdn-images-1.medium.com/max/800/1*GJ1WTUHD6EfIoaWBm6NdBg.png)

### 6\. Birden fazla kelime ile arama yapmak.

Sayfanın içinde aradığımız kelimelerin geçmesini istiyorsak **“ ” (çift tırnak)** arasına alıp aratabiliriz.

![text](https://cdn-images-1.medium.com/max/800/1*9slirBmhpliGeC9PS93ksw.jpeg)

### 7\. Site içerisinde arama yapmak.

Aradığımız veriyi belirli bir web sitesi içinde yapmak istiyorsak kullanmamız gereken metot “ **site:** “ ifadesidir.

![text](https://cdn-images-1.medium.com/max/800/1*1B201u-x6C02cTvuNtFTHg.jpeg)

### 8\. Başlıkta arama yapmak.

Eğer aradığımız veriyi başlık olarak bulmak istersek “ **intitle:** “ ifadesini kullanabiliriz.

![text](https://cdn-images-1.medium.com/max/800/1*2dHWpM3KU4PItjKlebBTKg.png)

### 9\. URL ile arama yapmak.

Aradığımız veriyi url olarak bulmak istersek “ **inurl:** “ ifadesini kullanmak yeterli olacaktır.

![text](https://cdn-images-1.medium.com/max/800/1*lLQRrjdbJY6daW0lqn8wTw.png)

### 10\. İlişkili web site ile arama yapmak.

Örnek olarak Twitter ve benzeri siteleri aramak istediğimizde “ **related:** “ ifadesini kullanarak arama yapabiliriz.

![text](https://cdn-images-1.medium.com/max/800/1*FQlZBxCjhhXEAkMLAWXP8Q.png)

### **11\. Aradığımız ifadeden kelime eklemek ya da çıkartmak.**

Aradığımız verinin içinde “**java**” kelimesinin geçmesini istemiyorsak başına “**\-**” (eksi) ifadesini, eklemek istediğimiz kelimenin başına ise “**+**” (artı) ifadesini koyup aratarak daha kaliteli bir arama gerçekleştirebiliriz.

![text](https://cdn-images-1.medium.com/max/800/1*fJ0u7_UvG6KrLYmVorydoQ.png)

### 12\. Tüm metotları aynı anda kullanarak arama yapmak.

![text](https://cdn-images-1.medium.com/max/800/1*sFcA-WE62BnMAB_zhO_4jw.png)

**_İyi çalışmalar :)_**
